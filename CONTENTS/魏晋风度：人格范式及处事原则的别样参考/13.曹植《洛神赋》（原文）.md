## 13.曹植《洛神赋》（原文）
《洛神赋》原文节选


朋友们晚上好，我是卫东。今晚我们来欣赏一篇大家期待已久的传世佳作《洛神赋》。因为原文的篇幅比较长，所以我们节选了其中非常著名的两段，喜欢的朋友可以找来全文细细品味。


黄初三年，余朝（cháo）京师，还(huán)济洛川。古人有言，斯水之神，名曰宓（fú）妃。感宋玉对楚王说神女之事，遂作斯赋。


余告之曰：「其形也，翩若惊鸿，婉若游龙。荣曜秋菊，华茂春松。髣髴（fǎngfú）兮若轻云之蔽月，飘飖兮若流风之回雪。远而望之，皎若太阳升朝霞；迫而察之，灼若芙蕖出渌（lù）波。秾纤（nóng xiān）得衷，修短合度。肩若削成，腰如约素。延颈秀项，皓质呈露。芳泽无加，铅华弗御。云髻峨峨，修眉联娟。丹唇外朗，皓齿内鲜，明眸善睐，靥辅承权。瑰姿艳逸，仪静体闲。柔情绰态，媚于语言。奇服旷世，骨像应图。披罗衣之璀粲兮，珥瑶碧之华琚（jū）。戴金翠之首饰，缀明珠以耀躯。践远游之文履，曳雾绡之轻裾（jū）。微幽兰之芳蔼兮，步踟蹰于山隅。


于是忽焉纵体，以遨以嬉。左倚采旄（máo），右荫桂旗。攘皓腕于神浒兮，采湍濑之玄芝。余情悦其淑美兮，心振荡而不怡。无良媒以接欢兮，托微波而通辞。愿诚素之先达兮，解玉佩以要之。嗟佳人之信修兮，羌习礼而明诗。抗琼珶（dì）以和予兮，指潜渊而为期。执眷眷之款实兮，惧斯灵之我欺！感交甫之弃言兮，怅犹豫而狐疑。收和颜而静志兮，申礼防以自持。


 


 

