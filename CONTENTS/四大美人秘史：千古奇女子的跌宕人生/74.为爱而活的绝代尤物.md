## 74.为爱而活的绝代尤物
       话说玄宗驾至咸阳望贤宫地方，官员俱先逃避，日已向午，犹未进食，百姓或献粝饭，杂以麦豆，王孙等争以手掬，须臾食之而尽。玄宗厚酬其值，好言抚慰，百姓多哭失声，玄宗挥泪不止。


 　　众百姓中，有个白发老翁，姓郭，名谨慎，涕泣进言道：「安禄山包藏祸心，已非一日，当时有赴阙若言其反者，陛下辄杀之，使得逞其奸逆，以致乘舆播迁。所以古圣王务延访忠良以广聪明也。犹记宋景为相，每进直言，天下赖以安然。频岁以来，诸臣皆以言为讳，惟阿谀取容，是以阙门之外，陛下俱不得而知。草野之人，早知有今日久矣，但九重严密，区区之心，无路上达，事不至此，何由得睹天颜，而诉语乎？」


 　　玄宗顿足嗟叹道：「此皆朕之不明。」悔言无及，温言谢遣之，从行军士乏食，听其散往各庄村觅食。


 　　是夜，宿金城馆驿，甚是不堪。是日，驾临至马嵬驿，将士饥疲，都怀愤怒。适河原军使王思礼，潼关奔至，方知歌舒翰被擒，因即以思礼为河西、陇右节度使，令即赴镇，收集散卒，以候东讨。


 　　思礼临行，密语陈元礼道：「杨国忠召逢起衅，罪大恶极，人人痛恨，仆曾劝哥舒翰将军上表，请杀之，惜其不从我言。


 　　今将军何不扑杀此贼，以快众心。」陈元礼道：「吾正有此意。」遂与东宫内侍李辅国商议，正欲密启太子，恰值有吐蕃使者二十余人，因来议和，随驾而行。要遮杨国忠马前，诉以无食。


 　　国忠未及回答，陈元礼即大呼：「杨国忠交通番使谋反，我等何不杀反贼？」于是众军一齐鼓噪起来。国忠大惊，急策马奔避。众军蜂拥而前，兵刃乱下，登时砍倒，屠割肢体，顷刻而尽。以枪揭其首于驿门外，并杀其子。正是：任是冰山高万丈，不难一日付东流。


 　　国忠才被害，却巧韩国夫人乘车而至。众军一齐上前，也将韩国夫人砍死，虢国夫人与其子裴徽，并国忠的妻子幼儿，都逃至陈仓，被县令薛景仙，率吏民追捕着，也都诛戮。正是：昔年淡扫眉，今日血污颈。


 　　可怜天子姨，卒难保首领。


 　　恨不如沫猴，幻化潜踪影。


 　　玄宗当日闻杨国忠为众军所杀，即出至驿门，用好言安慰众军，令各收队。众军只是喧闹扰攘，围住驿门不散。


 　　玄宗传问：「尔等如何还不散？」众军哗言道：「反贼虽杀，根苗犹在，何敢便散。」


 　　陈元礼道：「众人之意，以国忠既诛，贵妃不宜更侍至尊，伏候圣决。」


 　　玄宗惊讶失色道：「妃子深居宫中，国忠即谋反，与她何干？」高力士奏道：「贵妃诚无罪，但众将士已杀国忠，而贵妃犹在帝左右，岂能自安？愿皇爷深思之，将士安则圣躬方安。」


 　　玄宗点头默然，转步回驿，不忍入行宫，只于驿旁小巷，倚仗垂首而立。


 　　京兆司录韦谔，即韦见素之子，那时正侍立于侧，乃跪奏道：「众怒难犯，安危在顷刻间，愿陛下割恩忍爱，以安国家。」


 　　玄宗乃步入行宫，见了贵妃，一字也说不出口，但抚之而哭。


 　　门外哗声愈甚，高力士道：「事宜速快。」玄宗携着贵妃，出至驿道北墙口，大哭道：「妃子，我和你从此永别矣。」杨妃亦涕泣呜咽道：「愿陛下保重，妾负罪良久，死无所恨。乞容礼佛而死。」


 　　玄宗哭道：「愿仗佛力，使妃子善地受生」回顾高力士：「汝可引至佛堂善处之。」说罢，大哭而入。


 　　杨妃上佛堂礼佛毕，高力士奉上罗巾，促令自缢于佛堂前一棵树下。


 　　中国的绝世美人杨贵妃，就此气绝而亡。后来真山民有咏扬妃诗道：三郎掩面马嵬驿，生死恩爱可奈何。


 　　瘗玉驿旁何足恨，潼关战骨不埋多。


 　　又有随园老人咏马嵬驿诗道：莫唱当年长恨歌，人间亦是有银河。


 　　石壕村里夫妻别，泪比长生殿上多。

