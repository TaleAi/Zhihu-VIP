## 13.九章之涉江
朋友你好，我是卫东。在前几期节目里，我们挑选朗读了屈原的代表作《九歌》中的作品。今晚，我将为你朗读屈原的另一代表作《九章》里的一篇作品《涉江》。


余幼好此奇服兮，年既老而不衰。


带长铗(jiá)之陆离兮，冠(guàn)切云之崔嵬(wéi)。


被(pī)明月兮佩宝璐。


世溷(hùn)浊而莫余知兮，吾方高驰而不顾。


驾青虬(qióng)兮骖(cān)白螭(chī)，吾与重华游兮瑶之圃。


登昆仑兮食玉英，与天地兮同寿，与日月兮同光。


哀南夷之莫吾知兮，旦余济乎江湘。


乘鄂渚(è zhǔ)而反顾兮，欸(āi)秋冬之绪风。


步余马兮山皋，邸(dǐ)余车兮方林。


乘舲(líng)船/余上沅兮，齐/吴榜/以击汰(tài)。


船容与而不进兮，淹回水而疑(níng)滞。


朝发枉陼(zhǔ)兮，夕宿辰阳。


苟余心其端直兮，虽僻远之何伤？


入溆(xù)浦/余/儃(chán)佪兮，迷不知吾所如。


深林杳以冥冥兮，乃猨狖(yuán yòu)之所居。


山峻高而蔽日兮，下幽晦以多雨。


霰(xiàn)雪纷其无垠(yín)兮，云霏霏而承宇。


哀吾生之无乐兮，幽独处乎山中。


吾不能变心而从俗兮，固将愁苦而终穷。


接舆(yú)/髡(kūn)首兮，桑扈(hù) 臝(luǒ)行。


忠不必用兮，贤不必以。


伍子逢殃兮，比干菹醢(zū hǎi)。


与前世而皆然兮，吾又何怨乎今之人！


余将董道而不豫兮，固将重昏而终身。


乱曰：鸾鸟凤凰，日以远兮。


燕雀乌鹊，巢堂坛兮。


露申辛夷，死林薄(bó)兮。


腥臊并御，芳不得薄(bó)兮。


阴阳易位，时不当兮。


怀信侘傺(chà chì)，忽乎吾将行兮。

