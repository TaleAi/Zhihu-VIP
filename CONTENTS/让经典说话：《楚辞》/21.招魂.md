## 21.招魂
朋友你好，我是卫东。不知不觉，我们的节目已经进行到尾声了，今晚，我将继续你分享《楚辞》中的经典作品《招魂》。


朕幼清以廉洁兮，身服义而未沬(mèi)。


主此盛德兮，牵于俗而芜秽。


上无所考此盛德兮，长离殃而愁苦。


帝告巫阳曰：「有人在下，我欲辅之。


魂魄离散，汝筮(shì)予之。」


巫阳对曰：「掌梦。上帝其难从。」


「若必筮(shì)予之，恐后之谢，不能复用巫阳焉。」


乃下招曰：


魂兮归来！去君之恒干(gàn)，何为四方些(suò)？


舍君之乐处，而离彼不祥些！


魂兮归来！东方不可以托些。


长人千仞，惟魂是索些。


十日代出，流金铄石些。


彼皆习之，魂往必释些。


归来兮！不可以托些。


魂兮归来！南方不可以止些。


雕题黑齿，得人肉以祀，以其骨为醢(hǎi)些。


蝮蛇蓁蓁，封狐千里些。


雄虺九首，往来儵(shū)忽，吞人以益其心些。


归来兮！不可久淫些。


魂兮归来！西方之害，流沙千里些。


旋入雷渊，爢(mí)散而不可止些。


幸而得脱，其外旷宇些。


赤蚁若象，玄蜂若壶些。


五谷不生，藂菅(cóng jiān)是食些。


其土烂人，求水无所得些。


彷徉无所倚，广大无所极些。


归来兮！恐自遗贼些。


魂兮归来！北方不可以止些。


增(céng)冰峨峨，飞雪千里些。


归来兮！不可以久些。


魂兮归来！君无上天些。


虎豹九关，啄害下人些。


一夫九首，拔木九千些。


豺狼从目，往来侁侁(shēn)些。


悬人以娭(xī)，投之深渊些。


致命于帝，然后得瞑些。


归来！往恐危身些。


魂兮归来！君无下此幽都些。


土伯九约，其角觺觺(yí)些。


敦脄(méi)血拇，逐人駓駓(pī)些。


参(sān)目虎首，其身若牛些。


此皆甘人，归来！恐自遗灾些。


魂兮归来！入修门些。


工祝招君，背行先些。


秦篝齐缕，郑绵络些。


招具该备，永啸呼些。


魂兮归来！反故居些。


天地四方，多贼奸些。


像设君室，静闲安些。


高堂邃宇，槛层轩些。


层台累榭，临高山些。


网户朱缀，刻方连些。


冬有穾(yào)厦，夏室寒些。


川谷径复，流潺湲(chán yuán)些。


光风转蕙，氾崇兰些。


经堂入奥，朱尘筵些。


砥(dǐ)室翠翘，挂曲琼些。


翡翠珠被(bèi)，烂齐光些。


蒻(ruò)阿(ē)拂(fú)壁，罗帱(chóu)张些。


纂(zuǎn)组绮(qǐ)缟(gǎo)，结琦璜(qí huáng)些。


室中之观，多珍怪些。


兰膏明烛，华容备些。


二八侍宿，射(xī)递代些。


九侯淑女，多迅众些。


盛鬋(jiǎn)不同制，实满宫些。


容态好比，顺弥代些。


弱颜固植，謇(jiǎn)其有意些。


姱(kuā)容修态，絚(gèng)洞房些。


蛾眉曼睩(lù)，目腾光些。


靡(mǐ)颜腻理，遗视矊(mián)些。


离榭修幕，侍君之闲些。


翡帷翠帐，饰高堂些。


红壁沙版，玄玉梁些。


仰观刻桷(jué)，画龙蛇些。


坐堂伏槛(jiàn)，临曲池些。


芙蓉始发，杂芰(jì)荷些。


紫茎屏风，文缘波些。


文异豹饰，侍陂陁(bēi tuó)些。


轩辌(liáng)既低，步骑(qí)罗些。


兰薄户树，琼木篱些。


魂兮归来！何远为些？


室家遂宗，食多方些。


稻粢(zī)穱(zhuō)麦，挐(rú)黄梁些。


大苦醎(xián)酸，辛甘行些。


肥牛之腱，臑(ěr)若芳些。


和酸若苦，陈吴羹些。


胹(ěr)鳖炮(páo)羔，有柘(zhè)浆些。


鹄酸臇(juǎn)凫，煎鸿鸧(cāng)些。


露鸡臛(huò)蠵(xī)，厉而不爽些。


粔籹(jù nǚ)蜜饵，有餦餭(zhāng huáng)些。


瑶浆蜜勺，实羽觞些。


挫糟冻饮，酎(zhòu)清凉些。


华酌既陈，有琼浆些。


归来反故室，敬而无妨些。


肴羞未通，女乐罗些。


陈钟按鼓，造新歌些。


《涉江》《采菱》，发《扬荷》些。


美人既醉，朱颜酡些。


娭(xī)光眇(miǎo)视，目曾(céng)波些。


被(pī)文服纤，丽而不奇些。


长发曼鬋(jiǎn)，艳陆离些。


二八齐容，起郑舞些。


衽若交竿，抚案下些。


竽瑟狂会，搷(tián)鸣鼓些。


宫庭震惊，发《激楚》些。


吴歈(yú)蔡讴，奏大吕些。


士女杂坐，乱而不分些。


放陈组缨，班其相(xiāng)纷些。


郑卫妖玩，来杂陈些。


《激楚》之结，独秀先些。


菎蔽(kūn bì)象棋，有六簙(bó)些。


分曹并进，遒(qiú)相迫些。


成枭而牟，呼五白些。


晋制犀比，费白日些。


铿钟摇簴(jù)，揳(jiá)梓瑟些。


娱酒不废，沉日夜些。


兰膏明烛，华镫(dēng)错些。


结撰至思，兰芳假些。


人有所极，同心赋些。


酌饮尽欢，乐先故些。


魂兮归来！反故居些。


乱曰：


献岁发春兮，汩(yù)吾南征。


菉(lù)萍齐叶兮白芷生。


路贯庐江兮左长薄(bó)。


倚沼畦(qí)瀛(yíng)兮遥望博。


青骊结驷兮齐千乘。


悬火延起兮玄颜烝(zhēng)。


步及骤处兮诱骋先。


抑骛若通兮引车右还。


与王趋梦兮课后先。


君王亲发(fā)兮惮青兕(sì)。


朱明承夜兮时不可以淹。


皋兰被(pī)径兮斯路渐。


湛湛江水兮上有枫。


目极千里兮伤春心。


魂兮归来哀江南！

