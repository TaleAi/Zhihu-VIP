## 23.九辩（节选）
朋友你好，我是卫东。今晚是最后一期节目，在之前的节目中，我们朗读的都是《楚辞》的代表诗人屈原的作品。在这期节目里，我为你带来另一位著名诗人宋玉的代表作《九辩》的节选段落，来感受与屈原不同的华丽文采。


悲哉秋之为气也！


萧瑟兮草木摇落而变衰，


憭慄(liáo lì)兮若在远行，登山临水兮送将归。


泬(xuè)寥兮天高而气清，寂寥兮收潦(lǎo)而水清。


憯(cǎn)悽增欷兮薄寒之中人，怆怳(chuàng huǎng)懭悢(kuǎng lǎng)兮，去故而就新，


坎廪(lǐn)兮贫士失职而志不平，


廓落兮羁旅而无友生。


惆怅兮而私自怜。


燕翩翩其辞归兮，蝉寂漠而无声。


雁廱廱(yōng)而南游兮，鹍(kūn)鸡啁哳(zhāo zhā)而悲鸣。


独申旦而不寐兮，哀蟋蟀之宵征。


时亹亹(wěi)而过中兮，蹇(jiǎn)淹留而无成。


悲忧穷戚兮独处廓，有美一人兮心不绎。


去乡离家兮徕(lái)远客，超逍遥兮今焉薄？


专思君兮不可化，君不知兮可奈何！


蓄怨兮积思，心烦憺(dàn)兮忘食事。


愿一见兮道余意，君之心兮与余异。


车既驾兮朅(què)而归，不得见兮心伤悲。


倚结軨(líng)兮长太息，涕潺湲(chán yuán)兮下沾轼。


忼慨(kāng kǎi)绝兮不得，中瞀(mào)乱兮迷惑。


私自怜兮何极？心怦怦(pēng)兮谅直。


皇天平分四时兮，窃独悲此廪(lǐn)秋。


白露既下百草兮，奄(yǎn)离披此梧楸(qiū)。


去白日之昭昭兮，袭长夜之悠悠。


离芳蔼之方壮兮，余萎约而悲愁。


秋既先戒以白露兮，冬又申之以严霜。


收恢台(tāi)之孟夏兮，然欿傺(kǎn chì)而沉藏。


叶菸(yū)邑而无色兮，枝烦挐(rú)而交横。


颜淫溢而将罢(pí)兮，柯彷彿(fǎng fú)而萎黄。


萷(shāo)櫹椮(xiāo sēn)之可哀兮，形销铄而瘀(yū)伤。


惟其纷糅而将落兮，恨其失时而无当(dāng)。


擥(lǎn)騑(fēi)辔而下节兮，聊逍遥以相(xiāng)佯。


岁忽忽而遒(qiú)尽兮，恐余寿之弗将。


悼余生之不时兮，逢此世之俇(kuāng)攘。


澹(dàn)容与而独倚兮，蟋蟀鸣此西堂。


心怵(chù)惕而震荡兮，何所忧之多方。


卬(yǎng)明月而太息兮，步列星而极明。

