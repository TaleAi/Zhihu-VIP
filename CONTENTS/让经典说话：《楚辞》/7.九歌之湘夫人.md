## 7.九歌之湘夫人
朋友你好，我是卫东。上一期节目我们朗读了屈原的代表作《九歌·云中君》。今晚接着为你朗读另一篇作品《湘夫人》。


帝子降兮北渚，目眇眇(miǎo)兮愁予。


嫋嫋(niǎo)兮秋风，洞庭波兮木叶下。


白薠(fán)兮骋望，与佳期兮夕张。


鸟萃兮蘋(pín)中，罾(zēng)何为兮木上。


沅有茝兮醴(lǐ)有兰，思公子兮未敢言。


荒忽兮远望，观流水兮潺湲(chán yuán)。


麋(mí)何食兮庭中？蛟何为兮水裔？


朝驰余马兮江皋，夕济兮西澨(shì)。


闻佳人兮召予，将腾驾兮偕(xié)逝。


筑室兮水中，葺(qì)之兮荷盖。


荪(sūn)壁兮紫坛，播芳椒兮成堂。


桂栋兮兰橑(lǎo)，辛夷楣(méi)兮药房。


罔薜(bì)荔兮为帷，擗(pì)蕙櫋(mián)兮既张。


白玉兮为镇，疏石兰兮为芳。


芷葺兮荷屋，缭之兮杜衡。


合百草兮实庭，建芳馨兮庑(wǔ)门。


九嶷(yí)缤兮并迎，灵之来兮如云。


捐余袂(mèi)兮江中，遗余褋(dié)兮醴(lǐ)浦。


搴(qiān)汀(tīng)洲兮杜若，将以遗(wèi)兮远者。


时不可兮骤得，聊逍遥兮容与！

