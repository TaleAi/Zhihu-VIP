## 15.九章之思美人
朋友你好，我是卫东。上一期节目，我们朗读的是屈原的作品《涉江》。今晚，我将与你分享他的另一篇作品《思美人》。


思美人兮，擥(lǎn)涕而伫眙(zhù chì)。


媒绝路阻兮，言不可结而诒(yí)。


蹇蹇(jiǎn)之烦冤兮，陷滞而不发。


申旦以舒中情兮，志沉菀(yùn)而莫达。


愿寄言于浮云兮，遇丰隆而不将。


因归鸟而致辞兮，羌宿高而难当。


高辛之灵盛兮，遭玄鸟而致诒(yí)。


欲变节以从俗兮，愧易初而屈志。


独历年而离愍(mǐn)兮，羌冯(píng)心犹未化。


宁隐闵而寿考兮，何变易之可为！


知前辙之不遂兮，未改此度。


车既覆而马颠兮，蹇(jiǎn)独怀此异路。


勒骐骥而更驾兮，造父为我操之，


迁逡(qūn)次而勿驱兮，聊假日以须时。


指嶓冢(bō zhǒng)之西隈(wēi)兮，与纁(xūn)黄以为期。


开春发岁兮，白日出之悠悠。


吾将荡志而愉乐兮，遵江夏以娱忧。


擥(lǎn)大薄之芳茝兮，搴长洲之宿莽。


惜吾不及古人兮，吾谁与玩此芳草？


解萹(biān)薄与杂菜兮，备以为交佩。


佩缤纷以缭转兮，遂萎绝而离异。


吾且儃(chán)佪以娱忧兮，观南人之变态。


窃快在中心兮，扬厥凭而不竢(sì)。


芳与臭其杂糅兮，羌芳华自中出。


纷郁郁其远承兮，满内而外扬。


情与质信可保兮，羌居蔽而闻章。


令薜荔以为理兮，惮举趾而缘木。


因芙蓉而为媒兮，惮蹇(qiān)裳而濡(rú)足。


登高吾不说(yuè)兮，入下吾不能。


固朕形之不服兮，然容与而狐疑。


广遂前画兮，未改此度也。


命则处(chǔ)幽,吾将罷兮，愿及白日之未暮。


独茕茕(qióng)而南行兮，思彭咸之故也

