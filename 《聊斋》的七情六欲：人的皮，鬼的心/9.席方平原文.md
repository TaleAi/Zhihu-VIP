## 9.席方平原文
今天，我们要朗读的是《聊斋志异》里的经典作品，《席方平》。 


席方平，东安人。其父名廉，性戆（zhuàng）拙（心直口快而不识利害顾忌）。因与里中富室羊姓有隙（嫌隙；仇恨），羊先死；数年，廉病垂危，谓人曰：「羊某今贿嘱冥使搒（搒掠、拷打）我矣。」俄而身赤肿，号呼遂死。席惨怛（dá）不食，曰：「我父朴讷（nè）（老实巴交，不会说话），今见凌于强鬼，我将赴地下，代伸冤气耳。」自此不复言，时坐时立，状类痴，盖魂已离舍（指躯体，迷信认为肉身是灵魂的宅舍）矣。 


席觉初出门，莫知所往，但见路有行人，便问城邑。少选（同「少旋」;一会儿），入城。其父已收狱中。至狱门，遥见父卧檐下，似甚狼狈。举目见子，潸然流涕，便谓：「狱吏悉受赇（qiú）嘱（犹"贿嘱"。赇，贿赂），日夜榜掠，胫股摧残甚矣!」席怒，大骂狱吏：「父如有罪，自有王章，岂汝等死魁所能操耶!」遂出，抽笔为词（提笔撰写讼状。词，指讼词）。值城隍早衙（迷信传说的守护城池的主神;这里指县邑城隍。），喊冤以投。羊惧，内外贿通，始出质理。城隍以所告无据，颇不直席（认为席方平投诉无理）。席忿气无所复伸，冥行百余里，至郡，以官役私状，告之郡司。迟之半月，始得质理。郡司扑席，仍批城隍复案（重审。案，考察）。席至邑，备受械梏（xiè gù），惨冤不能自舒（谓冤屈无处可伸。舒，伸）。城隍恐其再讼，遣役押送归家。役至门辞去。 


席不肯入，遁赴冥府，诉郡邑之酷贪。冥王立拘质对。二官密遣腹心（心腹之人，贴身的亲信）与席关说，许以千金。席不听。过数日，逆旅主人告曰：「君负气已甚，官府求和而执不从，今闻于王前各有函进，恐事殆矣。」席以道路之口（道路上的传闻），犹未深信。俄有皂衣人唤入。升堂，见冥王有怒色，不容置词，命笞二十。席厉声问：「小人何罪?」冥王漠若不闻。席受笞，喊曰：「受笞允当，谁教我无钱也！」冥王益怒，命置火床。两鬼捽席下，见东墀（chí）有铁床，炽火其下，床面通赤。鬼脱席衣，掬置其上，反复揉捺之。痛极，骨肉焦黑，苦不得死。约一时许，鬼曰：「可矣。」遂扶起，促使下床着衣，犹幸跛而能行。 


复至堂上，冥王问：「敢再讼呼?」席曰：「大怨未伸，寸心不死，若言不讼，是欺王也。必讼!」王曰：「讼何词?」席曰：「身所受者，皆言之耳。」冥王又怒，命以锯解其体。二鬼拉去，见立木高八九尺许，有木板二，仰置其下，上下凝血模糊。方将就缚，忽堂上大呼「席某」，二鬼即复押回。冥王又问：「尚敢讼否?」答曰：「必讼！」冥王命捉去速解。既下，鬼乃以二板夹席，缚木上。锯方下，觉顶脑渐闻，痛不可禁，顾亦忍而不号。闻鬼曰：「壮哉此汉!」锯隆隆然寻至胸下。又闻一鬼云：「此人大孝无辜，锯令稍偏，勿损其心。」遂觉锯锋曲折而下，其痛倍苦。俄顷，半身闻矣。板解，两身俱仆。鬼上堂大声以报。堂上传呼，令合身来见。 


二鬼即推令复合，曳使行。席觉锯缝一道，痛欲复裂，半步而踣。一鬼于腰间出丝带一条授之，曰：「赠此以报汝孝。」受而束之，一身顿健，殊无少苦。遂升堂而伏。冥王复问如前；席恐再罹酷毒，便答：「不讼矣。」冥王立命送还阳界。隶率出北门，指示归途，反身遂去。 


席念阴曹之暗昧尤甚于阳间，奈无路可达帝听。世传灌口二郎为帝勋戚（传说杨戬是玉帝的外甥。勋戚，有功于王业的亲戚。），其神聪明正直，诉之当有灵异。窃喜两隶已去，遂转身南向。 


奔驰间，有二人追至，曰：「王疑汝不归，今果然矣。」捽回复见冥王。窃意冥王益怒，祸必更惨；而王殊无厉容，谓席曰：「汝志诚孝。但汝父冤，我已为若雪之矣。今已往生富贵家，何用汝呜呼为。今送汝归，予以千金之产、期颐之寿（颐之寿:百岁的寿数），于愿足乎?」乃注籍中，嵌以巨印，使亲视之。席谢而下。 


鬼与俱出，至途，驱而骂曰：「奸猾贼!频频翻复，使人奔波欲死!再犯，当捉入大磨中，细细研之!」席张目叱曰：「鬼子胡为者!我性耐刀锯，不耐挞楚耶！请反见王，王如令我自归，亦复何劳相送。」乃返奔。二鬼惧，温语劝回。席故蹇（jiǎn）缓（行路艰难迟缓），行数步，辄憩路侧。鬼含怒不敢复言。约半日，至一村，一门半辟，鬼引与共坐；席便据门阈（门槛）。二鬼乘其不备，推入门中。 


惊定自视，身已生为婴儿。愤啼不乳，三日遂殇（夭亡）。魂摇摇不忘灌口，约奔数十里，忽见羽葆（以鸟羽为饰的仪仗）来，幡戟（长幡、棨戟等仪仗）横路。越道避之，因犯卤簿（古时帝王或贵官出行时的仪仗队），为前马（仪仗队的前驱）所执，絷送车前。仰见车中一少年，丰仪瑰玮。问席：「何人?」席冤愤正无所出，且意是必巨官，或当能作威福（指当权者专行赏罚，独揽威权），因缅诉（追诉）毒痛。 


车中人命释其缚，使随车行。俄至一处，官府十余员，迎谒道左，车中人各有问讯。已而指席谓一官曰：「此下方人，正欲往诉，宜即为之剖决。」席询之从者，始知车中即上帝殿下九王，所嘱即二郎也。席视二郎，修躯多髯（身材高大，胡须很多），不类世间所传。 


九王既去，席从二郎至一官廨，则其父与羊姓并衙隶俱在。少顷，槛车中有囚人出，则冥王及郡司、城隍也。当堂对勘（对质审讯），席所言皆不妄。三官战栗，状若伏鼠。二郎援笔立判；顷之，传下判语，令案中人共视之。 


判云：「勘得冥王者：职膺王爵，身受帝恩。自应贞洁，以率臣僚，不当贪墨（同"贪冒"，谓贪以败官），以速官谤。而乃繁（pán）缨棨（qǐ）戟（缨:古时天子、诸侯的马饰。繁，通「鞶」，马腹带。缨，马颈饰。棨戟:有缯衣或涂漆的木戟，用为仪仗。），徒夸品秩（官阶品级）之尊；羊狠狼贪，竟玷人臣之节。 


斧敲斫（zhuó）（意谓层层敲剥、勒索，妇孺的脂膏、骨髓被压榨一空。斫，砍削）,斫入木,妇子之皮骨皆空；鲸吞鱼（意谓鲸吞、鱼食，以强凌弱，细弱小民受害最烈，实堪怜悯。），鱼食虾，蝼蚁之微生可悯。当掬西江之水（意谓当用长江之水，清洗冥王之污肠。），为尔湔（jiān）肠；即烧东壁之床（指上文「东墀有铁床」而言，即火床），请君入瓮（请君入瓮，比喻以其人之道还治其人之身）。 


城隍、郡司，为小民父母之官，司上帝牛羊之牧（职掌代替天帝管理人民之事。喻地方官吏应解除民困）。虽则职居下列，而尽瘁者不辞折腰；即或势逼大僚，而有志者亦应强项（不低头，喻刚直不阿）。乃上下其鹰鸷之手（意谓枉法作弊，颠倒是非），既罔念夫民贫；且飞扬（任意施展）其狙狯之奸（狡猾的奸谋），更不嫌乎鬼瘦。惟受赃而枉法，真人面而兽心！ 


是宜剔髓伐毛（犹言脱胎换骨，涤除污垢，使之改恶从善），暂罚冥死；所当脱皮换革，仍令胎生。隶役者：既在鬼曹，便非人类。只宜公门修行（只有在衙门内洁身向善，或可转世为人），庶还落蓐（ rù）之身（指人身。落蓐，指人的降生）；何得苦海生波（怎能在苦深如海的世俗之中，兴风作浪，作孽多端），益造弥天之孽?飞扬跋扈，狗脸生六月之霜（狗脸:指隶役的面孔。 


生六月之霜，谓狗脸布满杀气，将使无辜受冤）； 隳（huī）突叫号，虎威断九衢（qú）之路（谓隶役狐假虎威，骚扰百姓，使道路侧目）。肆（滥施）淫威（无节制的威权）于冥界，咸知狱吏为尊；助酷虐于昏官，共以屠伯（宰牲的能手，喻指滥杀的酷吏）是惧。当以法场之内，剁其四肢；更向汤镬之中，捞其筋骨。 


羊某：富而不仁，狡而多诈。金光盖地，因使阎摩殿上尽是阴霾；铜臭熏天，遂教枉死城中全无日月。馀腥犹能役鬼，大力直可通神（谓小颔金钱可以役使鬼吏;而巨额金钱则可买通神灵。）。宜籍（没收）羊氏之家，以偿席生之孝。即押赴东岳施行。」 


又谓席廉：「念汝子孝义，汝性良懦，可再赐阳寿三纪（古代以十二年为一纪）。」因使两人送之归里。席乃抄其判词，途中父子共读之。既至家，席先苏；令家人启棺视父。僵尸犹冰，俟之终日，渐温而活。及索抄词，则已无矣。 


自此，家道日丰，三年间良沃遍野；而羊氏子孙微（衰微，败落）矣，楼阁田产，尽为席有。里人或有买其田者，夜梦神人叱之曰：「此席家物，汝乌得有之!」初未深信；既而种作，则终年升斗无所获，于是复鬻于席。席父九十余岁而卒。 


异史氏曰：「人人言净土，而不知生死隔世，意念都迷，且不知其所以来，又乌知其所以去；而况死而又死，生而复生者乎?忠孝志定，万劫不移，异哉席生，何其伟也!」 

