## 3.恒娘原文
今天，我们要朗读的是《聊斋志异》里的经典作品，《恒娘》。 


洪大业，都中（北京）人，妻朱氏，姿致（姿容韵致）颇佳，两相爱悦。后洪纳婢宝带为妾，貌远逊朱，而洪嬖(bì)（通「庇」，宠爱）之。朱不平，辄以此反目。洪虽不敢公然宿妾所，然益嬖宝带，疏朱。 


后徙其居，与帛商（布料商）狄姓者为邻。狄妻恒娘，先过院谒(yè)（拜访）朱。恒娘三十许，姿仅中人（中等水平），言词轻倩（言词轻巧动人，让人愉悦）。朱悦之。 


次日，答其拜，见其室亦有小妻，年二十以来，甚娟好（长相好看）。邻居几(jī)（将近）半年，并不闻其诟谇(suì)（谩骂）一语；而狄独钟爱恒娘，副室则虚员（虚设）而已。 


朱一日见恒娘而问之曰：「予（我）向（原来）谓（认为）良人之爱，为其为妾也，每欲易妻之名呼作。今乃知不然。夫人何术？如可授，愿北面为弟子（拜师）。」 


恒娘曰：「嘻！子则自疏，而尤（责怪）男子乎？朝夕而絮聒之，是为丛驱雀，其离滋甚耳（喻指行为不当，则效果与愿望相反）！其归益纵（放纵）之，即男子自来，勿纳（接受，搭理）也。一月后，当再为子谋之（为你出谋划策）。」 


朱从其言，益（更加）饰（打扮）宝带，使从丈夫寝（睡觉）。洪一饮食，亦使宝带共（共同，一起）之。洪时（偶尔）一周旋（亲近）朱，朱拒之益力，于是共称朱氏贤。 


如是月余，朱往见恒娘。恒娘喜曰：「得之矣！子归毁若妆，勿华服，勿脂泽，垢面敝履，杂家人（家中的仆人）操作。一月后，可复来。」 


朱从之：衣敝补衣，故为不洁清，而纺绩（纺线织布）外无他问。洪怜之，使宝带分其劳；朱不受，辄叱去之。 


如是者一月，又往见恒娘。恒娘曰：「孺子真可教也！后日为上巳节（三月三，又称「女儿节」），欲招子踏春园。子当尽去敝衣，袍裤袜履，崭然一新，早过我（早早地过来见我）。」朱曰：「诺。」 


至日，揽镜细匀铅黄，一如恒娘教。妆竟（完毕，结束），过恒娘。恒娘喜曰：「可矣！」又代挽凤髻，光可鉴影。袍袖不合时制，拆其线，更作之；谓其履样拙，更于笥(sì)（针线筐）中出业履（正在做的鞋子），共成之，讫(qì)（结束），即令易（改变，更换）着（穿）。 


临别，饮以酒，嘱曰：「归去一见男子，即早闭户寝，渠（方言，意为他）来叩关，勿听也。三度（次）呼，可一度纳。口索舌，手索足（男女亲热的动作），皆吝（拒绝，不迁就）之。半月后，当复来。」 


朱归，炫妆（盛妆）见洪。洪上下凝睇(dì)（看）之，欢笑异（诧异）于平时。朱少话游览，便支颐（托腮）作惰态；日未昏，即起入房，闺扉眠矣。 


未几，洪果来款关（敲门），朱坚卧不起，洪始去。次夕复然。明日，洪让（责备）之。朱曰：「独眠习惯，不堪复扰。」 


日既西，洪入闺坐守之。灭烛登床，如调新妇，绸缪甚欢。更为次夜之约，朱不可（认可，允许）；长与洪约，以三日为率。 


半月许，复诣恒娘。恒娘阖(hé)（关）门与语曰：「从此可以擅专房矣。然子虽美，不媚也。子之姿，一媚可夺西施之宠，况下者乎！」 


于是试使睨(nì)（抛媚眼），曰：「非也！病在外眦(zì)（外眼角）。」试使笑，又曰：「非也！病在左颐（左边脸颊）。」乃以秋波送娇，又冁(chǎn)（笑的样子）然瓠(hù)犀(xī)（整齐的牙齿）微露，使朱效之。凡数十作（十次），始略得其仿佛。 


恒娘曰：「子归矣，揽镜而娴习之，术无余矣。至于床弟之间（房事），随机而动之，因所好而投之，此非可以言传者也。」 


朱归，一如恒娘教。洪大悦，形神俱惑，惟恐见拒。日将暮，则相对调笑，跬步不离闺闼(tà)（闺房），日以为常，竟不能推之使去。朱益善遇宝带，每房中之宴，辄呼与共榻坐；而洪视宝带益丑，不终席，遣去（赶走）之。朱赚（骗）夫入宝带房，扃(jiōng)（门）闭之，洪终夜无所沾染。于是宝带恨洪，对人辄怨谤。洪益厌怒之，渐施鞭楚。宝带忿，不自修（梳妆打扮），拖敝垢履，头类蓬葆，更不复可言人矣。 


恒娘一日谓朱曰：「我术如何矣？」朱曰：「道则至妙；然弟子能由之，而终不能知之也。纵之，何也？」 


曰：「子不闻乎：人情厌故而喜新，重难而轻易？丈夫之爱，非必其美也，甘其所乍获，而幸其所难遘(gòu)（遇见）也。纵而饱之，则珍错亦厌，况藜(lí)羹（普通的菜汤）乎！」 


「毁之而复炫之，何也？」曰：「置不留目，则似久别；忽睹艳妆，则如新至：譬贫人骤得粱肉，则视脱粟非味矣。而又不易与之，则彼故而我新，彼易而我难，此即子易妻为之法也。」朱大悦，遂为闺中之密友。 


积数年，忽谓朱曰：「我两人情若一体，自当不昧生平。向欲言而恐疑之也；行相别，敢以实告：乃狐也。幼遭继母之变，鬻(yù)（卖）妾都中。良人遇我厚，故不忍遽绝，恋恋以至于今。明日老父尸解（超生），往省觐(jìn)（拜见），不复还矣。」 


朱把手（握手）唏嘘。早旦往视，则举家惶骇，恒娘已杏（消失）。 


异史氏曰：「买珠者不贵珠而贵犊：新旧易难之情，千古不能破其惑；而变憎为爱之术，遂得以行乎其间矣。古佞臣事君，勿令见人，勿使窥书（看书）。乃知容身固宠，皆有心传（方法）也。」 

